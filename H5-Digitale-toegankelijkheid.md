## Digitale toegankelijkheid
In dit hoofdstuk wordt kort ingegaan op het huidige web, de wereld van toegankelijkheidseisen en de
relevantie voor geo-informatie.

Voor algemene informatie over digitale toegankelijkheid voor (semi-)overheden, verwijzen we graag naar [digitoegankelijk.nl](https://www.digitoegankelijk.nl). Voor deze handreiking verwijzen we graag specifiek naar de volgende pagina's:

* [Wat is digitale toegankelijkheid?](https://www.digitoegankelijk.nl/aanpak/wat-is-digitale-toegankelijkheid)
* [Welke verplichtingen gelden er?](https://www.digitoegankelijk.nl/wetgeving/wat-verplicht) En welke uitzonderingen (waaronder een specifieke situatie voor online kaarten)?
* [Aanpak](https://www.digitoegankelijk.nl/aanpak/), inclusief een verwijzing naar [tools](https://www.digitoegankelijk.nl/aanpak/hulpmiddelen-bij-testen)

### Verplichting en uitzonderingen geo-informatie

> Sinds 1 juli 2018 is het [Tijdelijk besluit digitale toegankelijkheid overheid](https://zoek.officielebekendmakingen.nl/stb-2018-141.html) van kracht. (...) In het Besluit is bepaald dat websites en mobiele apps van Nederlandse overheidsinstanties moeten voldoen aan de toegankelijkheidseisen.
>
> [DigiToegankelijk Wat is verplicht?](https://www.digitoegankelijk.nl/wetgeving/wat-verplicht)

Er is dus een verplichting om websites en apps digitaal toegankelijk aan te bieden. Bij de [Specifieke situaties](https://www.digitoegankelijk.nl/wetgeving/specifieke-situaties) staan typen content die een uitdaging vormen. Online kaarten vallen hier ook onder, voor bepaalde kaarten is een uitzondering om te voldoen aan de verplichtingen. De verplichtingen voor kaarten zijn dus minder streng.

Toch is het raadzaam ook aandacht te besteden aan digitale toegankelijkheid van locatiedata en kaarten. Het volgende hoofdstuk benoemt enkele voordelen van digitale toegankelijkheid.
