## Bijlage: Praktijkvoorbeelden
Deze bijlage geeft een inventarisatie van websites die geo-informatie publiceren en in enige mate
voldoen aan de webrichtlijnen. Al deze websites staan op de lijst van waarmerkdragers op
Drempelvrij.nl (Waarmerk behaald hele website, 2014) en zijn gekeurd door gecertificeerde
keuringsinstellingen.

Bij de voorbeelden wordt met sterren aangegeven welk niveau drempelvrij deze keuringsinstellingen hebben
toegewezen aan de hele website. De voorbeelden geven een overzicht van verschillende oplossingsrichtingen
en diverse soorten organisaties

> Actuele bekendmakingen worden in gemeente Alphen aan den Rijn getoond op kaart. Het gaat hier over bouw- of kapvergunning. De bekendmaking gaat gepaard met een tekstuele omschrijving van de bekendmaking, de locatie en de status. De website maakt gebruik van Google Maps.
>
> Versie webrichtlijnen: Versie 1
> Niveau drempelvrij: *** (webrichtlijnen)
> Website: www.alphenaandenrijn.nl/Gemeente/Publicaties/Bekendmakingen

> Deze overheidsbrede website toont aangevraagde vergunningen (bouwvergunningen, kapvergunningen, besluiten over bestemmingsplannen etc.) op de kaart voor heel Nederland. Hiervoor maakt de website gebruik van de Geografische zoek- en toondienst (Geozet). De bezoeker kan door bekendmakingen zoeken op basis van postcode of plaatsnaam. De website is voor alle Nederlandse overheden gemaakt door Logius in opdracht van het ministerie van BZK.
>
> Versie webrichtlijnen: Versie 1
> Niveau drempelvrij: * (Toegankelijkheid prioriteit 1)
> Website: www.overheid.nl/overheidsinformatie/bekendmakingen

> Actuele bekendmakingen worden op de website van de gemeente Elburg op de kaart getoond. Het betreft een breed scala aan verschillende bekendmakingen; van verkeersbesluiten tot evenementen.De bekendmaking gaat gepaard met een tekstuele omschrijving van de bekendmaking, de locatie en de status. De website maakt gebruik van Google Maps.
>
> Versie webrichtlijnen: Versie 1
> Niveau drempelvrij: *** (webrichtlijnen)
> Website: www.elburg.nl/Actueel/Bekendmakingen_Elburg
